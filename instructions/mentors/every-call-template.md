# кожен зідзвон має проходити так

у цьому файлі ти можеш побачити приклад того, як має відбуватись _**кожен** колективний зідзвон_ із ментором БУЙ studies.

> **_примітка:_**
> _якшо ментор відійшов від цього шаблону, не цурайся питати чому він так вчинив. скоріше за все у цьому є логіка, але важливо щоб ти її теж знав._
> _наша задача у тому, щоб ти мав максимальне розуміння що відбуваєтсья і з якої причини._

⏱️на все про все: 90 хвилин

___

## 1. поздоровкатись
⏱️: 10 хвилин

вступна частина, шоб увійти до робочого ладу. ініціювати розмову може хто завгодно з групи.

можна ділитися тим як пройшов день, або обійтися описом погоди за вікном, але обовʼязково кожен має вставити свої 7 копійок.

___

## 2. звітуємо
⏱️: до 10 хвилин

кожен з присутніх перед зідзвоном має підготувати коротку промову, яка складається з наступні кроків:
1. список усього, шо мав зробити станом на сьогодні?
2. що зробити вдалося?
3. що не зробив. чому?
4. який подальший план дій бачиш?

на цьому етапі важливо допомогти людини скорегувати свій план відповідно до персональної динаміки сприйняття матеріалів. 
ми принципово не женемося за дедлайнами, наша мета - направити, підкорегувати, допомогти продовжувати йти у комфортному темпі та мінімізувати стрес.

### `на кроках 1 та 2` 
ментор не втручається.

### `починаючи з кроку 3`
ментор допомагає зрозуміти чому саме не вдалося щось зробити. 

сильно у цьому допоможе серія простих відкритих питань 
по типу "_чому ти так вирішив?_", "_як ти це зрозумів?_", 
"_що ти думаєш слід зробити?_", "_ти впевнений?_", тощо.

### `крок 4`
ментор допомагає зрозуміти як саме можна продовжити роботу над завданням, виходячи з умов, що утворились після попередніх кроків.

зазвичай на те, щоб утворити сталий ритм роботи та адекватність планування потрібно кілька тижнів.
у випадку коли процес налагодження в команді триває довше місяця - це сигнал про те, що треба щось змінити. склад групи, навантаження, послідовність, ментора, тощо.

___

## 3. план на практичну частину
⏱️: 10 хвилин

виходячи з усіх попередніх пунктів, група, на чолі з ментором, має побудувати план практичної частини поточного зідзвону.

до плану можуть входити:
- теми занять, які були погано зрозумілі
- частини домашніх або практичних завдань, які викликають труднощі
- невиконані завдання з `пункту 2`
- цікаві приклади або завдання з попередніх або поточних тем на розгляд групи
- тощо

основний сенс у тому, щоб команда створювала цей план у кооперації. 
ні в якому разі не має статись так, що ментор вирішує що саме робити. 
це відповідальність усієї групи, як команди. 

задача ментора у цьому випадку зорієнтувати допомогти групі зрозуміти глибину запланованих питань та розставити пріоритети.

дозволяється планувати деякі теми наперед на 1-2 тижні. 

___

## 4. практична частина
⏱️: до 60 хвилин

це єдиний пункт, де ментор має повну владу над тим шо відбувається. 

в процесі роботи ментор робить все від нього залежне, щоб дати відповіді на запитання та переконатись що вони засвоєні групою.
якщо час на обговорення питання вийшов, 
а відчутного прогресу у одного або декількох студентів не вбачається, 
то це питання слід перенести на наступний зідзвон груповий або персональний, 
залежно від теми та кількості студентів.

інструменти якими ментор може користуватись:
- приклади коду
- запитання до групи
- запитання до одного студента
- запрошення написати або дописати приклад коду
- опитування, тести, тощо
- малювання на віртуальній дошці
- та будь шо, що може народити його фантазія за умови що групі це до вподоби

___ 

## 5. підсумок
⏱️: 5-10 хвилин

влада та відповідальність знову стає колективною. 

відповідальність групи - написати короткий підсумок зідзвону. 
це дуже просто зробити, маючи на руках план з [розділу 3](#3-план-на-практичну-частину).
напроти кожного пункту плану, коротко описати характер проведених робіт та їх результат.

> _приклад підсумку зідзвону:_
> 
> ```
> - налаштування Parcel: покрокова інструкція, 
>   успішно повторено кожним присутнім
> 
> - принцип роботи callback функцій: 2 спроби пояснити різними способами, 
>   задане просте коротке завдання на самоопрацювання, 
>   винесено на особисті консультації для Студента1 і Студента3
> 
> - homework 4: проговорили покроковий алгоритм виконання, 
>   висвітлені основні помилки, дані відповіді на запитання. 
> ```
